# 30 settembre 2019

## Numeri
[...]

### Numeri complessi
E' l'insieme delle coppie ordinate di numeri reali `R \times R`: `z <-> (a,b) \in R`.
L'insieme dei numeri complessi è un campo `(C, +, *)`. I numeri complessi
estendono i reali: i numeri reali sono le coppie `(a,0)`. I complessi ci 
permettono di calcolare tutte le radici di tutti le espressioni polinomiali.

#### Proprietà
`C` perde l'ordine rispetto a `R`. Infatti in `R` potevamo dire `x^2 \geq 0`, ma
in `C` questo non è possibile: `i^2 = -1 \geq 0 ASSURDO!!`.  Non può quindi 
essere definita una relazione d'ordine tra numeri complessi e, di conseguenza, 
le disequazioni non si possono fare. 

#### Operazioni (rappresentazione algebrica)
- somma: `+: (a,b) + (c,d) = (a+c, b+d)`
- prodotto: `*: (a,b) * (c,d) = (ac - bd, ad + bc)`

**Proprietà:**
- le operazioni sono interne
- sono commutative
- sono associative
- la somma ha elemento neutro `(0,0)` e inverso `(-a,-b)`
- il prodotto ha elemento neutro `(1,0)` e inverso `(\frac{a}{a^2 + b^2}, -\frac{b}{a^2 + b^2})`

#### La forma algebrica dei numeri complessi
Che tipo di numeri sono `(0,1)`. Usando le operazioni troviamo che:

    (0,a) + (0,b) = (0,a+b)
    (0,1) * (0,1) = (-1,0) "=" -1

Il numero `(0,1)` è un numero il cui prodotto con sé stesso è uguale a `-1`.
In `R` questo non esiste. `(0,1)^2 = -1` quindi il numero è `\sqrt{-1} = i` dove
`i` è detto unità immaginaria. Ciò ci permette di scrivere un numero complesso
come:

    (a,b) = (a,0) + (0,b) =
          = a(1,0) + b(0,1) = a * 1 + b * i = a + ib

Questa forma è detta **forma algebrica** del numero complesso `z`. Si può indicare
con:

- `Re(z) = a`: parte reale di `z`
- `Im(z) = b`: parte immaginaria di `z`
- `i`: unità immaginaria

La forma algebrica ci permette di semplificare le operazioni. Infatti ci basta
usare le regole dell'algebra simbolica.

- somma: `(a+bi) + (c+di) = a + bi + c + di = (a+c) + (b + d)i`
- prodotto: `(a+bi)(c+di) = ac + adi + bci + bd(i)^2 = (ac - bd) + (ad + bc)i`

#### La forma trigonometrica
Visto che abbiamo definito `C` come `R \times R`, possiamo rappresentare un
numero complesso come una coppia di coordinate in un piano cartesiano chiamato
piano di Gauss:

- sull'asse orizzontale metteremo la parte reale e lo chiameremo asse reale
- sull'asse verticale metteremo la parte immaginaria e lo chiameremo asse immaginario

Il numero complesso di solito non viene identificato come un punto ma come un
vettore. Il vettore avrà queste caratteristiche:

- punto di applicazione: origine
- direzione: la retta passante per origine e per il punto (a,b). La retta avrà
    un angolo `\theta` con l'asse reale che viene chiamato **argomento** 
    (`Arg(z)`).
- modulo: il **modulo** viene indicato con `\rho = |z|`

La rappresentazione polare avrà forma: `z = \rho(cos(\theta) + sin(\theta)`.
Questa forma si dice trigonometrica.
Osservazioni:

- `\rho` sarà sempre positivo 
- l'angolo `\theta` non è definito in modo unico (`\theta = \theta + 2k\pi`)

##### Come passare dalla forma trigonometrica a quella algebrica
Basta calcolare le funzioni trigonometriche ed eseguire i calcoli:

>   z = 2[cos(\pi / 3) + isin(\pi / 3)] = 2[1/2 + \sqrt{3}/2]

##### Come passare dalla forma algebrica a quella trigonometrica
Passare dalla algebrica alla trigonometrica è un po' più storto, ma basta usare
delle semplici formule:

    \rho = \sqrt{a^2 + b^2}
    \theta = arctg b/a

Poiché l'arcotangente restituisce due angoli, per trovare la `\theta` giusta 
devo il valore di `a` e `b`:

- se `a > 0, b > 0` allora `\theta` appartiene al primo quadrante
- se `a < 0, b > 0` allora `\theta` appartiene al secondo quadrante
- se `a < 0, b < 0` allora `\theta` appartiene al terzo quadrante
- se `a > 0, b < 0` allora `\theta` appartiene al quarto quadrante

#### Il coniugato di un numero complesso
Dato `z = a+bi = \rho[cos\theta + isin\theta]` viene detto coniugato di `z` il 
numero `\bar{z} = a - bi = \rho[cos(-\theta) + isin(-\theta)] = \rho[cos\theta - isin\theta]`.

##### Proprietà del coniugato
- se sommo un numero e il suo coniugato ottengo:
    `a+ib + a - ib = 2a` quindi `z + \bar{z} = 2Re(z)`
- se sottraggo un numero al suo coniugato ottengo:
    `z-\bar{z} = a + ib - a + ib = 2bi` quindi `z + \bar{z} = 2Im(z)`
- se moltiplico un numero per il suo coniugato ottengo:
    `z*\bar{z}= a^2 + abi - abi - i^2 b^2 = a^2 + b^2 = \rho^2`
- se divido un numero per il suo coniugato ottengo:
    `z / \bar{z} = \frac{a+ib}{a-ib} = [razionalizzo...] = \frac{z^2}{\rho^2}`

#### Disuguaglianza triangolare
`\forall z,w \in C |z+w| \leq |z| + |w|`

##### Dimostrazione
Per le proprietà viste prima, scriviamo:

    |z+w|^2 = (z+w)(\bar{z]+\bar{w}) = z\bar{z} + w\bar{z} + \bar{w}z + w\bar{w}
            = |z|^2 + |w|^2 + (w\bar{z} + z\bar{w}) =  |z|^2 + |w|^2 + 2Re(w\bar{z})
            \leq |z|^2 + |w|^2 + 2|w\bar{z}| \leq |z|^2 + |w|^2 + 2|w||\bar{z}|
            \leq |z|^2 + |w|^2 + 2|w||z| \leq (|z| + |w|)^2

    |z+w|^2 \leq (|z| + |w|)^2

Nella dimostrazione abbiamo utilizzato le seguenti relazioni:

    |Re(z)| \leq |z|    |Im(z)| \leq |z|
    |zw| = |z||w|
    (w\bar{z} + \bar{w}z) = 2Re(w\bar{z}) (per dimostrare basta fare i calcoli)

# 2 ottobre 2019 

## Numeri
[...]

### Numeri complessi
[...]

#### L'elevamento a potenza (formula di De Moivre)
Il prodotto tra le rappresentazioni trigonometriche si calcola esattamente come
con la rappresentazione algebrica (prodotto di polinomi). Usando le formule
goniometriche possiamo definire il prodtto come:
$$z * w = r * \rho [\cos (\theta + \phi) + i\sin (\theta \phi)]$$

Se consideriamo il prodotto con $z=w$, allora abbiamo che:
$$z^2 = \rho^2 [\cos (2\theta) + i\sin (2\theta)]$$
Generalizzando possiamo scrivere che la potenza n-esima di $z$ è:
$$z^n = \rho^n [\cos (n\theta) + i\sin (n\theta)]$$
Questa è detta formula di De Moivre.

Analizzando la formula scopriamo che:

- $\rho^n$ comporta una modifica al diametro della circonferenza su cui poggia 
    il vettore
- $\cos (n\theta) + i\sin (n\theta)$ comporta una rotazione del vettore di un
    angolo $\theta$ per ogni $n$

Questo si può vedere nella "rotazione" del vettore corrispondente a $i$. Le potenze
presentano una certa ciclicità ($i^5 = i^1$) e questo conferma il fatto che $C$
non è un insieme ordinato.

#### L'estrazione di radici
In $C$ la radice di un numero è sempre estraibile. Possiamo definire un numero
$z \in C$ radice n-esima di $w$ tale che $z^n = w$ con $w \in C, w \neq 0, n \in N$.

Infatti dato $w = r[\cos\phi + i\sin\phi] \in C, w \neq 0, n \geq 1 \in N$ 
allora esistono $n$ radici $n-esime$ di $w$ ed avranno la forma:
$$z_k = \rho_k [\cos \theta_k + i\sin (\theta_k)]$$
con:

- $\rho_k = \sqrt[n]{\rho}$
- $\theta_k = \frac{\phi + 2k\pi}{n}$ con $k \in {0, \dotsc, n-1}$

Osservazione: nel piano di Gauss, le radici di un numero si dispongono come 
un poligono regolare di $n$ lati su una circonferenza di centro nell'origine e 
di raggio $\sqrt[n]{r}$. Infatti, eseguendo i calcoli, risulta che tra una
radice e l'altra c'è sempre una distanza regolare di $\frac{2\pi}{n}$

##### Dimostrazione
Dimostriamo che $z_k$ è radice n-esima:
$$\begin{align}
    &\rho_k^n [\cos (n\theta_k) + i \sin (n\theta_k)] = \\
    &= r [\cos (\phi + 2k\pi) + i \sin (\phi + 2k\pi)] = w
\end{align}$$

Per definizione le radici sono almeno $n$. Perché non possono prendere $k \geq n$.
Scriviamo $k = n + a$, allora 
$$\theta_k = \frac{\phi + 2n\pi + 2a\pi}{n} = \frac{\phi + 2a\pi}{n} + 2\pi$$. 
Il $2\pi$ non ci crea problemi. Consideriamo la $a$:

- se $a < n$, allora coincide con qualche radice già trovata con $k < n$
- se $a = n$, allora separando la frazione otteniamo un altro $2\pi$ e cadiamo 
    nel caso $k = 0$
- se $a > n$, decompongo $a$ come prodotto tra $n$ e il resto $r$ e ritorno nel
    nel primo caso

#### Forma esponenziale
Dato un numero complesso, esso può essere scritto in forma esponenziale in questo
modo:
$$z = \rho [\cos\theta + i\sin\theta] = \rho e^{i\theta}$$

Per prodotto, divisione, potenza valgono le consuete proprietà delle potenze.

## Teorema fondamentale dell'algebra
Un'equazione polinomiale algebrica complessa a coefficienti complessi di grado 
$n$ avrà esattamente $n$ soluzioni contate con la loro molteplicità algebrica.

